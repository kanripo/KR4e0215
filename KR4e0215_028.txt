# -*- mode: mandoku-view; -*-
#+TITLE: 震川先生集
#+DATE: 2015-09-11 17:08:43.591971
#+PROPERTY: ID KR4e0215
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0552-028震川先生集-卷第二十八.
<pb:KR4e0215_SBCK_028-1a>¶
震川先生集巻之二十八¶
　譜　世家¶
　　夏氏世譜¶
禹之先出於黄帝而别氏姓姒氏其後分封以國為¶
姓有夏后氏夏今陜州夏縣禹所都因以為有天下¶
之號者也殷湯時有夏革衛有夏戊夏期而陳别有¶
夏氏以王父字所謂少西氏媯姓之後也楚漢之際¶
陳餘為代王以趙王弱國初定自傅之夏説為相國¶
守代漢易太子夏黄公避秦而隠留侯招之出卒定¶
漢嗣夏寛從申公齊魯間受詩事武帝為陽城内史¶
<pb:KR4e0215_SBCK_028-1b>¶
¶
以廉節稱夏恭䝉陰人習韓詩孟氏易光武拜為郎¶
中遷泰山都尉從學者常千人門人私謚曰宣明其¶
子牙舉孝廉鄉人稱為文徳先生而夏勤官至司空¶
夏馥陳留圉人與范滂張儉同被詔捕為黨魁變形¶
入林慮山中夏綂者不事司馬晉傲睨王公賈充見¶
於洛水而異之夏方者少喪父母負土為墳虎豹皆¶
來馴擾其傍為五官中郎將除高山令統方皆㑹稽¶
永興人也夏孝先桐廬人嘗廬墓有野火延燒近墓¶
孝先悲繞號慟鳥獸羣以毛羽濡水撲滅之宋夏遇¶
并州榆次人為武騎將軍與契丹戰殁子守恩天雄¶
<pb:KR4e0215_SBCK_028-2a>¶
泰寧武寧節度使守贇同知樞宻院事贈太尉謚忠¶
僖公守贇子隨都總管&KR0403;邊招討副使贈昭信軍節¶
度使謚莊恪公並寵顯於真宗仁宗之世任西北邊¶
帥夏承皓江州徳安人以右侍戰殁於契丹子竦同¶
中書門下平章事侍中鄭國公謚文莊公子安期龍¶
圖閣學士兼侍讀知延州竦有文學才術而安期亦¶
以才居邊任夏執中袁州宜春人姊宋孝宗成恭皇¶
后以恩澤官奉國軍節度使提舉萬夀觀加少保循¶
守禮法不以外戚干政初秦莊襄王母夏太后宋成¶
恭皇后國朝　武宗莊肅皇后夏氏爲皇后者三人¶
<pb:KR4e0215_SBCK_028-2b>¶
¶
莊肅皇后洛陽人也宋末夏士林為簽書樞宻院事¶
夏貴為樞宻副使兩淮宣撫大使貴竟以兩淮歸元¶
為淮西安撫使而元軍入皖城通判夏猗死焉國朝¶
髙皇帝起兵定天下夏氏為元帥總管功在太常者¶
五六人刑部尚書夏恕洛陽人而夏元吉為户部尚¶
書輔佐五朝當世以為名臣贈特進光禄大夫太師¶
謚忠靖公忠靖公湘隂人其先自㑹稽徙也葢禹之¶
後别為姓以百數有扈有男斟尋彤城褒費&KR0142;繒辛¶
㝠斟戈此其章章者禹以明聖為天下山川神主聲¶
教訖于海外故自周武王封&KR0142;後亡而越勾踐興其¶
<pb:KR4e0215_SBCK_028-3a>¶
後有閩越王無諸粤東海王播至餘善滅國而繇王¶
股等猶為萬户侯而桀子淳維居於北陲世為北狄¶
主雖在蠻夷皆為君長則禹之遺烈逺矣初禹崩㑹¶
稽杼封以為世祀二十餘世至勾踐及無疆滅於楚¶
楚盡取吳地至浙江越以此散為君王居海濱無疆¶
之長王去瑯琊無諸保泉上漢既郡兩粤而姑粤區¶
句章吳門餘後黄林餘不甌鄧猶皆越之餘也故夏¶
之著者在㑹稽今吳郡夏氏當方谷珍之亂其家殲¶
焉亮方孩母抱以逃後適海虞雙鳯里朱氏因冒其¶
姓夏氏之老姑自滇南來尋訪其家獲亮告以其故¶
<pb:KR4e0215_SBCK_028-3b>¶
¶
亮始知其先居崑山之太倉曾祖曰景芳祖曰君實¶
父曰文通亮後以子貴封中書舍人贈中憲大夫太¶
常寺少卿葬馬鞍山四子昺㫤杲晟昺字孟陽以薦¶
入中書授河南永寧縣丞送徒天夀山坐事謫隆慶¶
復召為中書舍人㫤字仲昭少為諸生事訓導盧從¶
龍太守姚善死國難株連黨與及從龍諸生逃散㫤¶
獨不忍去人髙其義舉進士選翰林院庶吉士　太¶
宗皇帝愛其書日被顧問　上嘗以其名昶云日當¶
居上改昶為㫤故世以昶字皆作㫤云　仁宗皇帝¶
在青宫與舍人朱孔易秀才凌晏如並直東華門時¶
<pb:KR4e0215_SBCK_028-4a>¶
尚書蹇義學士楊士奇賛機宻㫤預焉詔㫤書北京¶
宫殿榜㑹脩釋典集朝士及天下名僧書　上親第¶
㫤書第一授中書舍人直文淵閣進考功主事正綂¶
中纂脩　仁　宣二廟實錄書御覽諸書及　皇陵¶
碑知瑞州入為太常寺少卿遷本寺卿後累加正議¶
大夫資治尹中奉大夫㫤善寫墨竹妙絶一時海外¶
朝鮮日本暹羅諸國争重購之為人灑落篤於倫誼¶
初昺戍隆慶杲亦從坐㫤徒步往省脱杲於難後言¶
于院長薦昺授中書舍人杲居翰林二十餘年其子¶
文振復在中書父子兄弟世掌絲綸當世以為榮而¶
<pb:KR4e0215_SBCK_028-4b>¶
¶
吳中稱富貴孝友之家必曰夏太常賜葬迎鐘浦昺¶
二子欽字克承葬齊禮坊二子寅辰錦字徳文一子¶
津字時濟鄉進士知象山昌化二縣病還昌化民遮¶
道泣留之津有孝行嘗作夏氏譜㫤子三人鉞字徳¶
威承事郎以䕃讓其弟太常既老善娛奉之極亭舘¶
花木之盛為人有義俠風三子景淵景濂景湘鐸字¶
文振以字行㫤進其書　景皇帝命入中書累官舍¶
人大理寺右寺正六子景澄景瀾景潤景洪景淮景¶
清鑑字徳年䕃補南京光禄寺署丞葬白馬涇三子¶
景淳景灝景瀚杲字季明子一人錡無後晟字季章¶
<pb:KR4e0215_SBCK_028-5a>¶
子一人鎰二子天恩天宥寅之孫璋復為族譜今序¶
止太常之孫其後支庶並詳於譜圖¶
歸子曰余譜夏氏有夏后氏而又有夏氏葢后之省¶
也世謂周成王封夏公余考之不然二王之後&KR0142;為¶
公疑夏公即&KR0142;公也世代綿邈子孫播散四方不可¶
復紀惟越守禹塜祀㑹稽千餘嵗不絶故言江南之¶
夏繇㑹稽近之矣¶
　　歸氏世譜¶
歸氏其先胡子國於汝隂魯昭公十四年胡子始見¶
于春秋而昭公母夫人歸氏也當是時荆楚慿陵中¶
<pb:KR4e0215_SBCK_028-5b>¶
¶
夏暴横江淮間胡小國不能自立與江淮沈頓相隨¶
服屬于楚嘗從楚伐吳敗于雞父其後亦時從諸侯¶
侵楚定公十五年楚子滅胡以胡子豹歸太史公以¶
其㣲不為世家言故莫知其得姓所始於古帝王功¶
臣何祖也胡既亡子孫散在他國或以國氏或仍歸¶
姓歸姓厯秦漢魏晉至于隋無紀唐天寶中崇敬舉¶
博通墳典科對策第一為史舘脩撰代宗幸陜召問¶
極言生人疲弊當率天下以儉富國廼可以用兵大¶
曆初使新羅贈遺無所受當世傳其清徳崇敬治禮¶
家學尤為諸儒所服累遷翰林學士兵部尚書封餘¶
<pb:KR4e0215_SBCK_028-6a>¶
姚郡公諡曰宣子登事後母篤&KR0895;舉孝廉復以賢良¶
對䇿拜右拾遺抗論裴延齡及為起居舍人十五年¶
不遷澹如也順宗時為皇太子諸王侍讀獻龍樓箴¶
以諷憲宗毎咨政理登所對中外傳以為讜言官至¶
工部尚書封長洲縣男謚曰憲子融元和中進士歷¶
官翰林學士御史中丞劾奏湖南之進羡錢者官至¶
兵部尚書太子少傅封晉陵郡公㑹昌中少儒者朝¶
廷禮典多本融議融五子仁晦仁翰仁憲仁紹仁澤¶
皆舉進士至達官仁澤以第一人至列曹尚書觀察¶
使子藹亦舉進士拜侍御史為朱全忠所怒貶登州¶
<pb:KR4e0215_SBCK_028-6b>¶
¶
司户參軍同光初為尚書左丞吏部侍郎太子賓客¶
致仕藹子係復舉進士第一人官至禮部侍郎而後¶
至于宋無紀元有曰暘者至順初舉進士同知潁州¶
年少精敏能擊斷河南有大賊殺行省官為亂刼暘¶
守黄河口暘守死不從由是名聞天下拜監察御史¶
入朝順帝加奬賜以上尊累官刑部尚書集賢學士¶
國子祭酒葢自秦至于唐而得宣公一人傳子至孫¶
自唐至于元而得集賢一人以歸氏數千年來所紀¶
者如此亦可慨矣或曰盛徳必百世祀原歸氏所起¶
者微故其後莫顯夫史之闕久矣唐虞之際十有一¶
<pb:KR4e0215_SBCK_028-7a>¶
人者垂益夔龍不知所封咎繇之後英六無譜咎繇¶
垂益夔龍豈其微者哉或曰歸氏自亡國後世居於¶
吳未嘗逺徙故吳中相傳謂之著姓然自宣公累世¶
貴盛爲吳人而集賢寔居汴梁不知汴梁是何别也¶
今他處亦頗有歸氏而惟吳中爲多吳中之歸皆宗¶
宣公有光之所可知者始自湖州判官罕仁罕仁而¶
上十五世至太子賓客藹其譜失亡罕仁生道隆居¶
崑山之項脊涇今太倉州也道隆生廉訪使德甫徳¶
甫生子富子富以洪武六年徙崑山治城之東南門¶
子富以下崑山之族可得而詳焉其别者居吳縣或¶
<pb:KR4e0215_SBCK_028-7b>¶
¶
居太倉或居嘉定或居湖州其在長洲者居婁門或¶
居沙湖在常熟者居白茆¶
　　歸氏世譜後¶
吾歸氏之譜既亡吾祖之髙祖始志其里居世次而¶
曰髙祖罕仁唐太子賓客藹之十五世孫宋末任湖¶
州判官以此知吾家本於宣公而不得其世次名諱¶
不可譜也又曰曾祖道隆自號居士祖德甫仕河南¶
廉訪使天下亂失官稱提領生考子富洪武六年徙¶
崑山之東南門此其所可攷者其他行事莫詳也吾¶
祖之髙祖諱度字彥則少喪父而所生母亦已先亡¶
<pb:KR4e0215_SBCK_028-8a>¶
事嫡母甚孝處兄弟有恩弱冠坐事亡命走西南萬¶
山中經辰水麻合山烏江紫梢蠻峒數處幾死常有¶
神人䕶之自播州轉入丁山丁山之神夜來與語其¶
貌甚偉曰吾姓褚氏導以如巴中巴人以為神相與¶
敬愛之居九年赦歸時洪武三十年也將渡江又有¶
戴笠者若云江不可渡是日大風諸渡者盡溺死以¶
此獨免永樂中以人材徴辭不就初髙祖兄弟三人¶
髙祖獨有七子子孫最繁衍矣髙祖治家有法年老¶
益精明毎鷄鳴子壻方巾布袍揖而受事及暮復命¶
亦如之諸婦小有言即曰兄弟所以失愛者皆婦人¶
<pb:KR4e0215_SBCK_028-8b>¶
¶
之為也使謝過乃已作遺訓數百言又為書云吾少¶
聞先考之言吾家自髙曾以來累世未嘗分異傳至¶
于今先考所生吾兄弟姊五人吾遵父存日遺言切¶
切不能忘也為吾子孫而私其妻子求析生者以為¶
不孝不可以列于歸氏其所以訓如此亦可以見吾¶
歸氏之紀雖不詳而家法相承之厚也吾祖之曾祖¶
諱仁字克愛為人剛毅必行已之志不為勢力所怵¶
以髙年賜冠服吾髙祖諱璿字文美例受承事郎生¶
而奇偉磊落然自尊奉毎飯未嘗不鳴鼔也好飲酒¶
恆至達旦賓客往往自失亡去髙祖儼然無倦容明¶
<pb:KR4e0215_SBCK_028-9a>¶
有天下至成化弘治之間休養滋息殆百餘年號稱¶
極盛吾歸氏雖無位於朝而居於鄉者甚樂縣城東¶
南列第相望賓客過從飲酒無虚日而歸氏世世為¶
縣人所服時人為之語曰縣官印不如歸家信髙祖¶
同時諸昆弟並馳騁因為武斷者或有也髙祖與諸¶
弟出常乗馬行者為之避道其後縣令方豪年少負¶
氣士大夫多為所陵然曰惟歸氏得乗馬餘人安可¶
哉髙祖歿於正徳三年有光已生三年矣吾曾祖諱¶
鳯字應韶曾祖美姿容恂恂愛人長者治尚書精誦¶
雖奏厠不輟成化十年中南京鄉試北上人有居京¶
<pb:KR4e0215_SBCK_028-9b>¶
¶
師者其家寄遺以百金曾祖中途遇掠盡以已貲與¶
之竟完金以歸其人弘治二年選調城武縣知縣務¶
休息其民兖州太守龔弘御吏嚴明少當其意顧獨¶
愛曾祖然曾祖雅不喜為吏毎公退輒擲其冠曰安¶
用此自苦亡何以病免歸曾祖母林氏世宦族祖鍾¶
為山東參政有名曾祖母歸歸氏事上撫下曲有恩¶
禮宗黨稱之曾祖嘗夜卧聞枕間有鐘鼓聲及卒柩¶
上有聲如觀曾祖母未幾亦卒有光受命於吾祖而¶
其述止此時嘉靖之二十年也¶
　　興安伯世家¶
<pb:KR4e0215_SBCK_028-10a>¶
興安伯徐祥興國大冶人初為陳氏萬户至正辛丑¶
江州附&KR0032;傅友徳軍與從征黄梅東勝數有功洪武¶
八年由西安䕶衛馬軍小旗除金吾左衛百户從征¶
松花江黒山乃兒不花塔灘里陞副千户已卯燕兵¶
起祥首議帥師奪九門克居庸關陞燕山左䕶衛指¶
揮僉事尋改左衛指揮僉事援兵懷來破雄縣按兵¶
月様橋追敗大軍於莫州復敗之於真定出劉家口¶
破大寧敗齊尚書軍於鄭村埧陞指揮同知尋陞北¶
平指揮僉事破廣昌庚辰克蔚州攻大同大戰於白¶
溝攻濟南陞指揮同知辛巳敗長圍軍於雄縣敗大¶
<pb:KR4e0215_SBCK_028-10b>¶
¶
軍於夾河大戰藁城復敗之攻順徳至彰徳破保定¶
西水寨敗援軍壬午破東阿東平汶上至鳯陽奪河¶
南橋小河埧鳯凰山與大軍戰於齊睂山敗漕軍於¶
靈璧復敗大軍於營寨取泗州旴&KR0455;渡江入金川門¶
是嵗冬封功臣　皇帝制曰昔我　皇考太祖髙皇¶
帝峻徳廣運格於皇天光天之下用集大成亦有熊¶
羆之士不貳心之臣庸作股肱心膂左右弼成悉視¶
功載懋之官賞列爵崇報萬世有辭　皇考升遐建¶
文即位自絶於天改更成憲屢造大愆圖任側&KR0442;咸¶
劉宗親禍延於朕朕不獲已以爾有衆底天之罰咨¶
<pb:KR4e0215_SBCK_028-11a>¶
爾都指揮使徐祥事朕藩邸首獲奸兇内奪九門外¶
攻居庸追戰莫州真定應援永平走遼東兵從下大¶
寧捷於&KR0309;上白溝大戰遂取滄洲威深夾河藁城西¶
水小河靈璧毎有功能克堪用武輔成大勳疇咨於¶
衆惟良顯哉是用授爾奉天翊衛宣力武臣特進榮¶
禄大夫柱國興安伯食禄一千石子孫世世承襲乃¶
與爾誓除逆謀不宥其餘若犯死罪爾免二死子免¶
一死以報爾功於戲位不期驕禄不期侈其益遜乃¶
志弘乃量以持乃禄位朕無忌爾功爾亦無忘朕訓¶
常以暇逸思其艱難常以富貴思其貧賤欽哉惟克¶
<pb:KR4e0215_SBCK_028-11b>¶
¶
永世永樂二年興安伯祥卒孫亨嗣十一年亨從駕¶
北征至紅山嘴敗瓦剌於蒼&KR1936;峽二十年至渠列兒¶
河天城等地二十一年至隂山二十二年至半邊山¶
西路奉駕南還宣徳二年與黔國公征交趾失利正¶
統九年征兀良哈三衛出界嶺口河北川敗賊師多¶
鹵獲賜誥劵進封興安侯興安侯常守關中侯弟愷¶
居京師一日　天子集諸武臣及子弟馳騎命懸本¶
爵牙牌奪得公者與公奪得侯者與侯愷直馳豐城¶
侯奪其牌豐城初不覺既而請於侯侯顧愷解還之¶
人多其不競天順四年興安武襄侯卒子賢嗣為興¶
<pb:KR4e0215_SBCK_028-12a>¶
安伯賢卒子盛嗣盛卒從弟良嗣良祖母故小妻也¶
良父既生而其祖繼娶定襄伯女及是郭氏之孫與¶
良争襲朝議以郭氏初嘗適人法不得為正嫡良竟¶
得襲良年五十猶日於大中橋受雇為人汲水比都¶
督府求為興安伯嗣乃謝其鄰而去良僉南京中軍¶
都督府事奏請給其祖父母誥命尚書楊一清議以¶
私親不宜干大宗不許嘉靖癸已良卒子勲嗣乙未¶
勳卒先是賢以跛足免朝叅革去半俸劉瑾時革去¶
折色二百石才得食禄三百石折色五百石迄良之¶
世不能復也祥季子麟金吾衛指揮同知洪武末■¶
<pb:KR4e0215_SBCK_028-12b>¶
騎臨城内外震恐麟挺身出閉午門亦以功世官南¶
京¶
贊曰予至南京嘗館于興安伯家觀　太祖　太宗¶
所賜鐵榜板榜其于功臣訓戒切矣河山帶礪之盟¶
宜與國長久而當時封爵存者十二三興安雖式微¶
其世次頗可敘述云(以燕兵起爲庚辰以克蔚州爲/按諸刻及抄本敘事甲子皆誤)¶
(與國史皆差一年未知爲其家文字之誤先太僕仍/辛巳敗長圍軍爲壬午破東阿至入金川門爲癸未)¶
(贊語諸本各異崑山刻本以興安伯勳齎金入京求/之而未及詳考歟抑抄寫者之誤歟今據國史正之)¶
(第荒凉等語今皆不用獨從家藏抄本/嗣事作結常熟本有興安伯死子㓜門)¶
　　記壬午功臣¶
<pb:KR4e0215_SBCK_028-13a>¶
壬午封爵之稱有四曰輔運曰翊運曰靖難曰翊衛¶
或因或革而三等之禄又各自有差次其間或襲或¶
降或止其身又有不同焉凡封爵有三十嘉靖時存¶
者成國鎮逺永康武安泰寧保定隆平興安應城忻¶
城襄城新寧平江一公六侯六伯云¶
公二¶
　靖¶
成國朱能　淇國丘福¶
　五千二百石　二千五百石¶
附舊爵增禄一¶
<pb:KR4e0215_SBCK_028-13b>¶
¶
　輔原封¶
曹國李景隆¶
　加一千石¶
侯十有四¶
　靖¶
永康徐忠　武安鄭亨　成陽張武　同安火真¶
　一千二百石¶
　　　　　　　　　　　　　　　　運¶
武城王聰　泰寧陳圭　保定孟善　鎮逺顧成¶
<pb:KR4e0215_SBCK_028-14a>¶
　靖　輔　靖¶
靖安王忠　永春王寧　武定郭亮　隆平張信¶
　一千石　一千二百石世伯　一千石世伯¶
安平李逺　思恩房寛¶
　世伯　八百石世指揮使¶
伯十有四¶
　衛¶
雲陽陳旭　武康徐理　興安徐祥　應城孫巖¶
　一千石¶
<pb:KR4e0215_SBCK_028-14b>¶
¶
　　　　　　　　　　　　　都指揮同知淵之子¶
忻城趙彛　信安張輔　襄城李濬　新寧譚忠¶
　運　衛¶
順昌王佐　平汪陳瑄　新昌唐雲　富昌房勝¶
　一千石世指揮使　世指揮使　世指揮使　世指揮使¶
　　　　　　運　兵部尚書¶
廣恩劉才　忠誠茹瑺¶
　九百石世指揮同知　一千石不世¶
附¶
<pb:KR4e0215_SBCK_028-15a>¶
驃騎將軍都督僉事張興¶
驃騎將軍都指揮使張成¶
震川先生集巻之二十八　崑山後學(陸時通/黃/泓)訂¶
<pb:KR4e0215_SBCK_028-15b>¶
