# -*- mode: mandoku-view -*-
#+TITLE: 震川集
#+DATE: 2015-09-23 10:29:11
#+PROPERTY: JUAN 2

<md:KR4e0215_SBCK_002-1a>¶
　序¶
　　項思堯文集序¶
永嘉項思堯與余遇京師出所為詩文若干巻使余¶序
之思堯懷竒未試而志于古之文其為書可傳誦¶也盖
今世之所謂文者難言矣未始為古人之學而¶苟得一
<pb:KR4e0215_WYG_002-1b>
二妄庸人為之巨子争附和之以詆排前人¶韓文公云
李杜文章在光燄萬丈長不知羣兒愚那¶用故謗傷蚍
蝣撼大樹可笑不自量文章至于宋元¶諸名家其力足
以追數千載之上而與之頡頏而世<md:KR4e0215_SBCK_002-1b>¶直以蚍蜉撼之可
悲也無乃一二妄庸人為之巨子¶以倡道之歟思堯
之文固無俟于余言顧今之為思¶堯者少而知思堯者
尤少余謂文章天地之元氣得¶之者其氣直與天地同
流雖彼其權足以榮辱毁譽¶其人而不能以與于吾文
<pb:KR4e0215_WYG_002-2a>
章之事而為文章者亦不¶能自制其榮辱毁譽之權于
已兩者背戾而不一也¶久矣故人知之過于吾所自知
者不能自得也已知¶之過于人之所知其為自得也方
且追古人于數千¶載之上太音之聲何期于折楊皇&KR0160;
之一笑吾與思¶堯言自得之道如此思堯果以為然其
造于古也必<md:KR4e0215_SBCK_002-2a>¶逺矣¶
　　玉巖先生文集序¶
玉巖先生文集故刑部右侍郎周公所著公諱廣字¶充
<pb:KR4e0215_WYG_002-2b>
之别自號玉巖崑山太倉人太倉後建州故今為¶州人
公舉𢎞治乙丑進士厯莆田吉水二縣令以治¶行為天
下第一徴試浙江道監察御史厪兩月上疏¶諌武宗皇
帝佞幸疾之欲寘之死而上不之罪¶也故得無下詔獄
貶懷逺驛丞而佞幸者怒未已使¶人遮道刺公公偽為
頭陀持波嗢囉以行乞四百餘¶里乃免武定侯郭勛鎮
嶺南承望風㫖偽以白金試<md:KR4e0215_SBCK_002-2b>¶公公拒不受一日攝公閉
府門箠擊之㡬死行省官¶惕息莫敢救御史有言而觧
<pb:KR4e0215_WYG_002-3a>
久之遷建昌令再貶竹¶寨驛丞㑹武宗晏駕今上即位
詔舉遺逸公復¶為御史尋遷江西按察司僉事厯九江
兵備副使江¶西提學副使福建按察使廵撫江西右僉
都御史陞¶南京刑部右侍郎公自起廢不十年至九卿
不可謂¶不遇而遂不幸以死不能究其用也然天下稱
武¶宗之世能以直諌顯者自公之外不過數人耳天¶子
中興思建萬世之業則正色而立于朝廷如公者¶豈可
一日而無哉故甞以謂士之忠言讜論足以匡<md:KR4e0215_SBCK_002-3a>¶皇極而
<pb:KR4e0215_WYG_002-3b>
扶世道使之著于廟廊澤被生民世誦其詞¶而傳之宜
矣若夫詆訐呌號不見省采徒為一時之¶空言似不足
以煩紀載而學士猶傳道之不絶豈不¶以天下之欲生
也久矣有其言足以轉亂為治利安¶元元雖不見之施
行而實天啟其人使昭一世之公¶道後之人猶搤腕拊
掌幸其時能用其言而不至于¶壞也國家累洽休明迨
敬皇之世百姓安生樂業¶有富庶之效武宗承緒不改
其舊則生民何幸而¶金貂左右佞幸倡優之徒縱横亂
<pb:KR4e0215_WYG_002-4a>
政而上常御豹¶房輕騎媠出六宫愁怨未有繼嗣之慶
胡僧挾左道<md:KR4e0215_SBCK_002-3b>¶以&KR0394;呪弭賊則樊並蘇令嘯聚之禍蔓衍
無窮淮南¶濟北覬覦之謀乘間而發是時元老大臣特
從容勸¶上蚤朝而已亦未敢端言之也公奮不顧身指
切¶時事而尤惓惓以欲法堯舜當法孝宗為言使公¶言
獲用天下蒼生豈不受其福哉此予所以讀公之¶疏于
本朝否泰升降之際未甞不三復而歎息也公¶好性理
之學與魏恭簡公相善故諸子皆及㳟簡之¶門而居官
<pb:KR4e0215_WYG_002-4b>
政績多可紀語具其門人陸光禄鰲所述¶行状中公歿
十餘年太倉兵備副使南昌魏侯良貴¶為公江右所造
士登堂拜公像求遺藁損俸刻之公<md:KR4e0215_SBCK_002-4a>¶之子士淹士洵以
序見屬因著公平生大節而論之¶如此云¶
　　山齋先生文集序¶
今天子即位十年間吾崑山之仕于朝者遍列九卿¶侍
從幾與大省比刑部尚書周康僖公與其子大理¶寺丞
干岐同時在位而永嘉張文忠公方秉國公父¶子皆以
<pb:KR4e0215_WYG_002-5a>
失張公意先後罷去居閒以詩文自娱康僖¶公年八十
餘而大理僅餘六十以終前嵗公次子太¶僕丞以貞菴
漫藁見屬為序至是大理孫廷望還自¶太學復請序其
祖之文余及侍康僖公又辱大理知<md:KR4e0215_SBCK_002-4b>¶愛不可以辭甞讀
武宗毅皇帝遺事時寕藩不軌¶臨安胡永清為按察司
副使奏事中隂折之而王府¶交通近倖必致胡公死地
禁繫連年而給事中御史¶章連上大臣亦擁䕶之故遼
左之謫姑以慰謝驕王¶卒賴朝廷清論而一時薰天之
<pb:KR4e0215_WYG_002-5b>
勢迄不能致胡公于¶死方永嘉用事御史馮恩上書厯
詆大臣永嘉與吏¶部汪尚書尤惡其指切欲傅致之死
㑹皇子生将¶放赦故事諸司各條事欵上之公卿平議
其可行者¶書之詔中而大理條欵類有以為馮御史地
永嘉與¶吏部怒大理遂去官而馮御史亦得不死嗟乎
直臣<md:KR4e0215_SBCK_002-5a>¶端士世不可一日無設不幸䧟于罪戮旁觀者不
出¶力以争之則囚纍孤臣糜死無日矣余每論此未甞¶
不流涕歎息也大理精于法律或疑其文深然論議¶未
<pb:KR4e0215_WYG_002-6a>
甞不引大體易州上巨盗二人一人瘐死一人病¶此兩
人皆死則所誣引皆不能白乃餔藥之其後獲¶真盗而
誣引者皆出畨人郎撦松犯邉獲其兄子郎¶尚加秃坐以
親屬相容隠律减死論以懷逺畨薦都¶督馬永任邊将尚
書以有前詔永不許起用欲奏請¶曰若奏不可其人終
不用矣卒薦之朝論翕然稱服¶恵安伯提督團營尋有
㫖以豐城侯佐之豐城以侯<md:KR4e0215_SBCK_002-5b>¶當先伯奏改勅下兵部議
曰侯先伯者常也若上¶所命則公以下宜皆不敢抗其
<pb:KR4e0215_WYG_002-6b>
在朝可稱紀者如此¶余甞謂士大夫不可不知文能知
文而後能知學古¶故上焉者能識性命之情其次亦能
達于治亂之迹¶以通當世之故而可以施于為政顧徒
以科舉剽竊¶之學以應世務常至于不能措手若大理
所謂有用¶者非有得于古文乎予故述其行事大畧以
俟後之¶君予讀其文而求論其世者凡為文若干巻曰
山齋¶者其自號也¶
　　雍里先生文集序<md:KR4e0215_SBCK_002-6a>¶
<pb:KR4e0215_WYG_002-7a>
雍里先生少為南都吏曹厯官兩司職務清簡惟以¶詩
文自娱平居言若不能出口或以不知時務疑之¶及考
其莅官所至必以經世為心殆非碌碌者嗟夫¶天下之
俗其敝久矣士大夫以媕婀雷同無所可否¶為識時達
變其間稍自激勵欲舉其職事世共訾笑¶之則先生之
見謂不知時務也固冝予讀其應詔陳¶言所論天下事
是時天子厲志中興之治中官鎮¶守厯世相承不可除
之害竟從罷去昔人所謂文帝¶之于賈生所陳畧見施
<pb:KR4e0215_WYG_002-7b>
行矣當強仕之年進位牧伯¶為外臺之極品亦不為不
遇而遂投劾以歸家居十<md:KR4e0215_SBCK_002-6b>¶餘年閉門讀書恂恂如儒生
考求六經孔孟之㫖潜¶心大業凡所著述多儒先之所
未究至自謂甫弱冠¶入仕不能講明實學區區徒取魏
晉詩人之餘摹擬¶鍜錬以為工少年精力耗于無用之
地深自追悔往¶往見于文字中不一而足暇日以其所
為文名之曰¶疣贅録予得而論序之以為文者道之所
形也道形¶而為文其言適與道稱謂之曰其㫖逺其辭
<pb:KR4e0215_WYG_002-8a>
文曲而¶中肆而隱是雖累千萬言皆非所謂出乎形而
多方¶駢枝於五臓之情者也故文非聖人之所能廢也
雖¶然孔子曰天下有道則行有枝葉天下無道則言有<md:KR4e0215_SBCK_002-7a>¶枝葉夫道勝則文不期少而自少道不勝則文不期¶多
而自多溢于文非道之贅哉于是以知先生之所¶以日
進者吾不能測矣録凡若干巻自舉進士至謝¶事家居
之作皆在焉然存者不能什一猶自以為疣¶贅云¶
　　五嶽山人前集序
<pb:KR4e0215_WYG_002-8b>
余與玉叔别三年矣讀其文益竒余固鄙野不能得¶古
人萬分之一然不喜為今世之文性獨好史記勉¶而為
文不史記若也玉叔好史記其文即史記若也¶信夫人
之才力有不可強者夫西子病心而矉其里<md:KR4e0215_SBCK_002-7b>¶其里之醜
人亦捧心而矉其里其里之富人見之堅¶閉門而不出
貧人見之挈妻子去之而走余固里之¶醜人耳若有如
西子者而為西子之矉顧不益美也¶耶故曰知美矉而
不知矉之所以美夫知史記之所¶以為史記則能史記
<pb:KR4e0215_WYG_002-9a>
矣故曰喙鳴合與天地為合其¶合緡緡甚矣文之難言
也每與玉叔抵掌而談相視¶而笑今見其&KR0177;&KR0177;爾洋洋
爾纚纚爾别之三年而其¶文之富如此能史記若也荆
楚自昔多文人左氏之¶傳荀卿之論屈子之騷荘周之
篇皆楚人也試讀之¶未有不史記若也玉叔生于楚其
才豈異于古耶先<md:KR4e0215_SBCK_002-8a>¶是以其稿留余者逾月似以余為知
者而命之題其¶後昔韓退之才兼衆體故叙樊紹述則
如樊紹述叙¶柳子厚則如柳子厚余不能如玉叔也况
<pb:KR4e0215_WYG_002-9b>
史記耶夫¶苟能如玉叔則亦里之捧心者也¶
　　戴楚望集序¶
世宗皇帝自郢入繼大統戴楚望以王家從来授錦¶衣
衛千戸其後稍遷至衛僉事甞典詔獄當是時廷¶臣以
言事忤㫖鞫繫者先後十數人楚望親視食飲¶湯藥衣
被常保䕶之故少瘐死者其後往往更赦得¶出永豐聶
文蔚以兵書被繫楚望更從受書獄中<md:KR4e0215_SBCK_002-8b>¶以故中朝士大
夫籍籍稱其賢嘉靖四十四年予中¶第居京師楚望數
<pb:KR4e0215_WYG_002-10a>
見過示以所為詩其論欲逺追漢¶魏以近代不足為予
益異之予既調官浙西遂與楚¶望别隆慶二年春朝京
師楚望之子樞裒其平生所¶為文百巻謁予為序蓋楚
望之于道勤矣始楚望先¶識増城湛元明是時年甚少
已有志于求道既而師¶事泰和歐陽崇一聶文蔚至如
安成鄒謙之吉水羅¶達夫未甞識面而以書相答問及
其所交親者則毘¶陵唐以徳太平周順之富平楊子修
並一時海内有¶道髙名之士予讀其所往来書大抵從
<pb:KR4e0215_WYG_002-10b>
陽明之學至<md:KR4e0215_SBCK_002-9a>¶於往復論難必期于自得非苟為名者噫
道之難言¶久矣有如前楚望所為師友皆以卓然自立
於世而¶楚望更與往来上下其議論則楚望之所自立
者可¶知矣予之初識之特謂其典詔獄為國家保䕶善
人¶以為武臣之慕義者也及稍與之親觀其論詩欲上¶
追古作者又以為學士大夫之好文者也盖不知楚¶望
之於道如此昔魏舒為将軍鍾毓長史毓每與參¶佐射
舒常為畫籌一日令舒備偶毓初不知其善射¶而舒容
<pb:KR4e0215_WYG_002-11a>
止閑雅發無不中毓歎曰吾之不足以盡君¶才如此射
矣楚望之初不以語予者豈其不欲以自<md:KR4e0215_SBCK_002-9b>¶見歟抑何予
之知之之晚耶抑以予之不及于此歟¶予與諸公生同
時間亦頗相聞顧平日不知所以自¶信甞誦易曰神而
明之存乎其人黙而成之不言而¶信存乎徳行老子曰
多言數窮不如守中故黯黯以¶居未敢列于當世儒者
之林以親就而求正之又怪¶孟子與荀卿同時而終身
不相遇及是而楚望之所¶與逰一時零謝盡矣此予之
<pb:KR4e0215_WYG_002-11b>
所以為恨而羡楚望之¶獲交于諸公間也因讀其集慨
然太息而歸之(富平楊子修忠¶介公爵/也常熟本作楊用修誤)¶
　　戴楚望後詩集序<md:KR4e0215_SBCK_002-10a>¶戴楚望居環衛好讀書不類鶡冠者尤喜論易尚書¶風
雅頌皆究其㫖故其為詩不規摹世俗而獨出于¶胸臆
經生學士往往為科舉之學之所浸漬殆不能¶及也今
天子初年郊丘九廟明堂諸所更大禮楚望¶日執㦸持
櫜殿陛下以所見播為歌詩昔太史公留¶滯周南以天
<pb:KR4e0215_WYG_002-12a>
子建漢家之封而已不得與從事以為¶恨而楚望可謂
遭遇矣楚望嘗掌詔獄當是時諸臣¶以言事忤㫖及他
詿誤繫獄者力保全之予讀其九¶哀盖不肯迎承時意
至與權臣相失㡬䧟不測其存¶心如此噫善人國之紀
也楚望汲汲為國保全善類<md:KR4e0215_SBCK_002-10b>¶其後當有興者乎予謂楚
望之詩國史當有采焉讀¶之三復嘆息因序而歸之(䟦附/¶後)
　先皇帝修代来功楚望得官錦衣與楚望等比者¶極
　人臣之寵楚望澹然不以為意且以直道時與¶之忤
<pb:KR4e0215_WYG_002-12b>
　錦衣勲衛皆金張許史之遊而楚望閉門讀¶書入其
　室蕭然此尤不可及者序中畧之因題其¶巻末云¶
　　沈次谷先生詩序¶
余少不自量有用世之志而垂老猶困于閭里益不¶喜
與世人交而人亦不復見過獨沈次谷先生數數<md:KR4e0215_SBCK_002-11a>¶過予
必以其所為詩見示而商確其可否先生今年¶七十有
八耳目聰明筋力強健時獨行道中人至山¶麓水涯及
佛老之宫往往見之盖先生同時人多凋¶謝興之所寄
<pb:KR4e0215_WYG_002-13a>
徒獨往耳無與俱也一日先生手自編¶平生所作凡若
干巻俾余序其首夫詩之道豈易言¶哉孔子論樂必放
鄭衛之聲今世乃惟追章琢句摸¶擬剽竊滛哇浮艶之
為工而不知其所為敝一生以¶為之徒為孔子之所放
而已今先生率口而言多民¶俗歌謡憫時憂世之語盖
大雅君子之所不廢者文¶中子謂諸侯不貢詩天子不
採風樂官不達雅國史<md:KR4e0215_SBCK_002-11b>¶不明變斯已久矣詩可以不續
乎盖三百篇之後未¶甞無詩也不然則古今人情無不
<pb:KR4e0215_WYG_002-13b>
同而獨于詩有異¶乎夫詩者出于情而已矣次谷知詩
者敢并以是質¶之而其巖處髙尚之志世路艱危之跡
見于其自序¶者詳矣故不論¶
　　草庭詩序¶
廬陵康君奭字才難来游吴中士大夫皆樂與之交¶将
還為歌詩贈之而以草庭為題凡為詩若干首請¶余為
之序草庭者君居家精舍名也君家在西昌郭¶外臨大
江日閉户讀書其中用周子庭前草不除之<md:KR4e0215_SBCK_002-12a>¶語以名其
<pb:KR4e0215_WYG_002-14a>
室盖周子得孔孟之心于千載之下即此¶庭草不除與
已意同而已荘子曰儵魚出逰從容是¶魚樂也惠子曰
子非魚安知魚之樂荘子曰子非我¶安知我之不知魚
之樂人與萬物一體其生生之意¶同故昆蟲未蟄不以
火田不麛不卵不殺胎不殀天¶不覆巢此心也賁若草
木此心也天下雷行物與无¶妄先王以茂對時育萬物
同此生生之意而已知此¶則知所謂鳶飛魚躍與必有
事焉而勿正之義同而¶程子再見周茂叔吟風弄月以
<pb:KR4e0215_WYG_002-14b>
歸有吾與㸃也之趣¶豈謂濠上之游以荘子非魚而不
知魚之樂也哉周<md:KR4e0215_SBCK_002-12b>¶子家道州二程子從受學焉即今江
西之南安其後¶象山草廬相望而出俱在大江之西而
廬陵自歐陽¶公以来文章節義尤稱獨盛謂其皆無得
于斯道不¶可也今數年来海内學者絶響而江右一二
君子猶¶能抱獨守殘振音于空谷之中當世學淪䘮而
巋然¶有存者君生其鄉豈謂無所聞哉何君本徹實君
之¶弟子而與余有太學之舊尤數稱君行誼超然世俗
<pb:KR4e0215_WYG_002-15a>
利欲之外余故為序所以為草庭之意而其為詩者¶盖
不必論也¶
　　經序録序(代/)<md:KR4e0215_SBCK_002-13a>¶予昔承乏汴藩因識宗室西亭公修學好古有河間¶大
雅之風甞得唐李鼎祚周易集傳槧版行于世又¶為諸
經序録凡為經之傳註訓詁者皆載其序之文¶使世之
學者不得見其書而讀其序固已知其所以¶為書之意
庶以廣其見聞而不安于孤陋實嘉恵後¶學之盛心也
<pb:KR4e0215_WYG_002-15b>
昔孔子修述先王之經以教其門人傳¶之世世不絶遭
秦燔書漢儒存亡繼絶不遺餘力自¶此六藝稍稍備具
太常之所總領凡四十博士而古¶文尚書毛詩榖梁左
氏春秋雖不立學官猶推髙第¶為講郎給事近署而天
子時㑹羣儒都講親制臨决<md:KR4e0215_SBCK_002-13b>¶所以網羅遺軼博存衆家
其意逺矣沿至末流旋復¶放失則鄭王之易自出費氏
而賈逵馬鄭為古文尚¶書之學孔氏之傳最後出三禮
獨存鄭註春秋公榖¶寖㣲傳詩者毛詩鄭箋而已唐貞
<pb:KR4e0215_WYG_002-16a>
觀間始命諸儒粹¶章句為義疏定為一是于是前世儒
者僅存之書皆¶不復傳如李氏易解後人僅于此見古
人傳註之一¶二至啖助以已意說春秋史氏極詆其穿
鑿盖唐人¶崇進士之科而經學㡬廢故楊綰鄭餘慶鄭
覃之徒¶欲拯其弊而未能也宋儒始以其自得之見求
聖人¶之心于千載之下然雖有成書而多所未盡賴後
人<md:KR4e0215_SBCK_002-14a>¶因其端以推演之而淳祐之詔其書已大行于世勝¶
國遂用以取士本朝因之而學校科舉之格不免有¶唐
<pb:KR4e0215_WYG_002-16b>
世義疏之弊非漢人宏博之規學士大夫循常守¶故陷
于孤陋而不自知也予自屏居山林得以徧讀¶諸經竊
以意之所見常有與今之傳註異者至如理¶象之殊而
圗書大衍用九用六之論未能定也古今¶文之别而豫
章晚出之書未能釐也三百篇之全而¶桑間濮上之滛
音未能黜也褒貶實録之淆亂而氏¶族名字日月地名
之未能明也郊丘混而五天帝昆¶侖神州之一而始祖
之祭不及羣廟也洪範以後金<md:KR4e0215_SBCK_002-14b>¶縢召洛二誥之疎脫非
<pb:KR4e0215_WYG_002-17a>
朱子之遺命也開慶師門之¶傳非鄭氏之奥義也紹興
進講之書非三傳之専學¶也則王栢金履祥吴澄黄澤
趙汸卓越之見豈可以¶其異而廢之乎歐陽子曰六經
非一世之書其将與¶天地無終極而存也以無終極視
千嵗于其間頃刻¶耳則予之待于後者無窮也嗟夫士
之欲待于無窮¶者其不拘牽於一世之說明矣道逺不
能與西亭公¶訂正其疑義而序其畧如此云¶
　　史論序
<pb:KR4e0215_WYG_002-17b>
西漢以来世變多故典籍浩繁學者窮年不能究宋<md:KR4e0215_SBCK_002-15a>¶世
號稱文盛當時能讀史者獨劉道原而司馬文正¶公甞
言自修通鑑成惟王勝之一讀他人讀未終巻¶已思睡
矣今科舉之學日趨簡便當世相嗤笑以通¶經學古為
時文之蠧而史學益廢不講矣遺石先生¶自少耽嗜史
籍倣古論贊之體為書若干萬言而先¶生尤自珍祕不
肯輕以示人往嵗司教黄岡時時與¶客泛舟赤壁之下
舟中常持史論數巻㑹督學使者¶将至先生浮江出百
<pb:KR4e0215_WYG_002-18a>
里迎之舟至青山磯風波大作¶船㡬覆但問從者史論
在否與司馬公所稱孫之翰¶事絶類之翰之書得公與歐
蘇二公而後大顯于世<md:KR4e0215_SBCK_002-15b>¶先生自三五載籍迄于宋亡綿
絡千載非止有唐一¶代之事東坡所謂暗與人意合者
世必有知之矣有¶光為童子時以姻家子弟獲侍几杖
先生一見以天¶下士期之俛仰二十餘載濩落無成恐
遂沒沒有負¶先生之教而先生之門人往往至大官方
在黄岡一¶時藩臬出西陵執弟子禮拜先生于學官諸
<pb:KR4e0215_WYG_002-18b>
生歎異¶之而今閩省右轄秦君鰲尤篤師門之義毎欲
表章¶是書而未及也先生語予曰子為序吾書然勿有
所¶稱述第言其人平生無他好獨好讀書老而不倦也¶
予受命唯唯退而謹書之<md:KR4e0215_SBCK_002-16a>¶　　卓行録序¶
昔古聖人之治天下既先之以道徳猶懼民之不協¶于
中而為之禮以防之上之賞罰注措凡治民之事¶無一
不歸于禮極而至于用刑亦曰制百姓于刑之¶中而已
<pb:KR4e0215_WYG_002-19a>
孔子以布衣承帝王之統不得行于天下退¶與其門人
修徳講學始以仁為教然至于其髙第弟¶子與當世之
名卿大夫其于仁孔子若皆未之輕許¶而其告顔淵以
克已復禮為仁則孔子之論未始有¶出於禮者也但古
之聖人以禮教天下使君子小人¶皆至焉若孔子之於
其學者獨教其為君子之事以<md:KR4e0215_SBCK_002-16b>¶治其心術之㣲固禮之
精者而已矣然孔子終亦不¶以深望于人故曰不得中
行之士而與之必也狂狷¶乎中行者其所至冝及于仁
<pb:KR4e0215_WYG_002-19b>
而於狂狷之士孔子盖¶未之深絶也故于逸民之徒莫
不次第而論列之至¶其孫子思作中庸其為論甚精而
其法尤嚴使世之¶賢者稍不合於中皆為聖人之所棄
而郷愿之徒反¶得竊其近似以惑亂于世孟子知其弊
之如此故推¶明孔子之志而于鄊愿尤深絶之由此言
之至於後¶世苟不得乎中行雖太過之行豈非君子之
所貴哉¶若狐不偕務光伯夷叔齊箕子胥餘紀他申徒
狄寧<md:KR4e0215_SBCK_002-17a>¶與世之寡亷鮮恥者一槩而論也自司馬遷班固
<pb:KR4e0215_WYG_002-20a>
而¶下至范曄而有獨行之名第取其俶詭異常之事而¶
不為科條唐書卓行之外又别有孝友傳大抵史家¶之
裁制不同所以扶翊綱常警世勵俗則一而已矣¶國家
有天下二百年金匱石室之蔵不布于人間亦¶時時散
見于文章碑志及稗官之家休寧程汝玉雅¶志著述頗
為剽摘而彚别之凡為書若干巻名之曰¶卓行録雖不
盡出于中行要之不悖于孔子之志故¶為序之云爾¶
　　汊口志序<md:KR4e0215_SBCK_002-17b>¶
<pb:KR4e0215_WYG_002-20b>
越山西南髙而下傾于海故天目于浙江之山最髙¶然
厪與新安之平地等自浙望之新安盖出萬山之¶上云
故新安山郡也州邑鄊聚皆依山為塢而山惟¶黄山為
大大鄣山次之秦初置鄣郡以此諸水自浙¶嶺漸溪至
率口與率山之水㑹北與練溪合為新安¶江過嚴陵灘
入于錢塘而汊川之水亦㑹于率口汊¶川者合琅璜之
水流岐陽山之下兩水相交謂之汊¶盖其口山圍水繞
林木茂宻故居人成聚焉唐廣明¶之亂都使程沄集衆
<pb:KR4e0215_WYG_002-21a>
為保營于其外子孫遂居之新¶安之程蔓衍諸邑皆祖
梁忠壮公而都使實始居汊<md:KR4e0215_SBCK_002-18a>¶口其顯者為宋端明殿學
士珌而若庸師事饒仲元¶其後吴㓜清程鉅夫皆出其
門學者稱之為徽菴先¶生其他名徳代有其人程君元
成汝玉都使之後也¶故為汊口志志其方物地俗與丘
陵墳墓汝玉之所¶存可謂厚矣盖君子之不忘乎鄊而
後能及于天下¶也噫今名都大邑尚猶恨紀載之軼汊
口一鄊汝玉¶之能為其山水増重也如此則文獻之于
<pb:KR4e0215_WYG_002-21b>
世其可少¶乎哉¶
　　正俗編序¶
龔君世美余之畏友卓然自立者也先輩吴三泉先<md:KR4e0215_SBCK_002-18b>¶生
善品題人物不輕許可獨愛敬君甞手録其舉業¶文字
示門人曰諸君焉能及此龔君亦慕先生行髙¶甞介先
生友沈世叔請師之先生駭然曰龔君吾願¶為之執鞕
而不可得是何言耶既見延之上坐定為¶賔友而退一
時名士若李中丞亷甫常冀龔君一昭¶莫能得龔君偶
<pb:KR4e0215_WYG_002-22a>
過之至馳柬報同列曰龔君過我矣¶其見重若此嵗庚
戌余自春官下第歸龔君以海潮¶歌見慰余嘆異之其
辭壮偉直追太白廬山行余豈¶能及哉頃余自長興改
順徳龔君以文送之則叙事¶去太史公不逺矣余謂今
秀才如龔君絶少往来者<md:KR4e0215_SBCK_002-19a>¶皆聞余言不誣也兹余從事
中秘龔君寓書勉余以¶聖賢事業頗自嗟其不遇因示
余以所作六事衍詩¶四禮議居家四箴屬余序余覽之
盖皆風教所闗乃¶余有官者之責龔君獨惓惓焉余復
<pb:KR4e0215_WYG_002-22b>
奚辭夫知龔君¶莫若余是作也人能知之人不知者余
能言之畧述¶龔君夙昔而為之序¶
　　平和李氏家規序¶
漳之南靖李氏自分南靖置平和今為平和人以居¶西
山故閩人稱為西山李氏代為名族其先有西山¶居士
實始起家五世而至封文林郎太常典簿寧波<md:KR4e0215_SBCK_002-19b>¶教授名
世浩字碩逺者其族益大至是居士于世當¶祧文林君
不忍乃以義創為始祖之廟君從晉江蔡¶介夫先生受
<pb:KR4e0215_WYG_002-23a>
學敦行古道為義田以贍族又倣浦江¶鄭氏吴興嚴氏
作李氏家規六十九條可謂有志者¶矣余因論君之為
家規盖本于不忍祧其始祖之心¶既為始祖立廟則不
得不立宗子立宗子則不得不¶為法以合族而糺宗夫
義之所出不可已者古者宗¶以族得氏盖天子所以治
天下壹本于是以能長世¶而不亂宗法廢而天下為無
本矣而儒者或以為秦¶漢以来無世卿而大宗之法不
可復立獨可以立小<md:KR4e0215_SBCK_002-20a>¶宗余以為不然無小宗是有枝葉
<pb:KR4e0215_WYG_002-23b>
而無榦也有小宗¶而無大宗是有榦而無根也夫禮失
而求之野宗子¶之法雖不出于格令而苟非格令之所
禁士大夫家¶聞李氏之風相率倣而行之庶㡬有復古
之漸矣文¶林君之子文餘嘉靖四十四年進士居亰師
間以其¶書示余而為之序如此¶
　　華亭蔡氏新譜序¶
古者諸侯世國大夫世家故氏族之傳不亂子孫皆¶能
知其所自始迨周之季諸侯相侵暴國亡族散已¶不可
<pb:KR4e0215_WYG_002-24a>
稽攷漢司馬子長搜集遺文古書僅見五帝系<md:KR4e0215_SBCK_002-20b>¶牒尚書
集世紀其後如官譜氏族篇稍稍間出迨九¶品中正之
法行而氏族始重迄五季之亂譜牒復散¶然自魏以来
故家大族盖數百年傳系不絶可謂盛¶矣士大夫崇本
厚始之道猶為不逺于古文今世譜¶學尤廢雖當世大
官或三四世子孫不知書迷其所¶出往往有之以譜之
亡也孰知故家大族實有與國¶相維持者繫風俗世道
之隆汙所不可不重也况孝¶子仁人木本水源之思乎
<pb:KR4e0215_WYG_002-24b>
華亭蔡用卿始為其族之¶新譜盖不欲逺引而自其身
追而上之至于六世而¶其始二世則名字已不能詳然
君絶不肯有所附㑹<md:KR4e0215_SBCK_002-21a>¶曰自吾所知者而已盖其慎如此
予甞論後世族姓¶雖多淆亂然自其本始猶當存其十
之六七蔡之先¶出于周文王而蔡叔度武王之同母弟
以武庚之亂¶遷其子胡能改行率徳馴善周公舉以為
魯卿士復¶封之蔡尚書蔡仲之命是也今蔡州有上蔡
城其後¶平侯徙今新蔡昭侯徙州来今夀州也後二十
<pb:KR4e0215_WYG_002-25a>
六年¶滅于楚然自澤義以後往往為将相名賢史不絶
書¶用卿雖㫁自其六世推其為譜之意亦烏可不知其¶
得姓之所自耶用卿登隆慶二年進士為魏郡司理¶而
予適在邢時相見以譜序見命余故頗採尚書史<md:KR4e0215_SBCK_002-21b>¶記之
文以著其得姓之所自而新譜之族之大則自¶用卿始矣¶
　　龍游翁氏宗譜序¶
傳曰古聖人之治天下反古復始不忘其所由生上¶治
祖禰下治子孫旁治昆弟合族而食序以昭穆别¶之以
<pb:KR4e0215_WYG_002-25b>
禮義尊尊親親長長男女有别親親故尊祖尊¶祖故敬
宗敬宗故收族收族故宗廟嚴故聖王之治¶天下非特
以自私也以此推之自王公以逮于庶人¶故宗法明而
禮俗成權度量衡文章服色正朔徽號¶器械衣服由此
而出三代之衰廢古亡本人自為生<md:KR4e0215_SBCK_002-22a>¶渙然靡所統紀而
天下更大亂經大兵而後定當此¶之時人如鳥驚魚散
豈知夫鄊里族屬之所繫哉然¶魏晉而降區區綜核百
氏以門第官人雖卑姓雜譜¶皆蔵于有司而譜牒特盛
<pb:KR4e0215_WYG_002-26a>
迄于李唐猶相崇重五季¶衰亂蕩然無復有存者矣雖
然古之聖王以親親也¶親親而宗法立宗法立而譜系
自明非獨以譜也譜¶之盛也魏晉之失也至于譜亦不
存而學士大夫莫¶知其所自而仁人孝子之心茫乎無
寄豈不重可¶歎哉翁氏居太末相傳自隋始遷子孫蔓
衍縣之杜¶山塢岑堂菴南村往往而是其居杜山者曰
文欽能<md:KR4e0215_SBCK_002-22b>¶追考其十八世以上曰學士君學士而下六世
有官¶號妃姓墓地而不著其諱七世而下始有諱十五
<pb:KR4e0215_WYG_002-26b>
世¶始書兄弟又一世昭穆詳焉文欽既以為圗出以示¶
予予觀之而歎世之君子莫能以為也為序而歸之¶
　　浙江鄊試録後序(代/)¶
元年秋當天下鄊試之期浙有司遵令式以從事御¶史
某監臨之竣事之日于是以士之姓名與其文為¶録而
考試官某實序之某當序其後仰惟聖天子¶承統建極
體元居正庶務維新天下之士喁喁嚮風¶弹冠振衣願
立于朝以際休明之運此千載一時也<md:KR4e0215_SBCK_002-23a>¶夫天地之氣茂
<pb:KR4e0215_WYG_002-27a>
隆鬱積薫為泰和盖非倉卒所能致¶然者嘗讀詩觀于
成康之際周家極盛之㑹也成王¶之初即阼其詩曰訪
予落止率時昭考於乎悠哉朕¶未有艾将予就之繼猶
判渙時成王方當嬛嬛在疚¶之時而求望于賢才切矣
當是時文武純佑秉徳尚¶廸有禄之元老猶在也而一
時俊髦已濟濟咸造在¶庭矣故其詩曰思皇多士生此
王國王國克生維周¶之楨盖人材之生以扶世運實天
也天将衍成周太¶平有道之長對越駿奔走之士已預
<pb:KR4e0215_WYG_002-27b>
生於豐鎬詒燕¶之日而以待成王若有期㑹然者故其
詩曰鳯凰于<md:KR4e0215_SBCK_002-23b>¶飛翽翽其羽亦集爰止藹藹王多吉士維
君子使媚¶于天子此天之所以扶翊興運而人材之應
期而出¶夫豈偶然哉國家有天下二百年學校以飬之
選舉¶以進之髙爵以崇之厚禄以優之所以待士如此
其¶至也而其氣之鬱積茂隆至于今而止者適㑹天¶子
建元之日方又敦召遺老褒奬直言思遲多士開¶寛裕
之路以延天下之俊英則海内之士感㑹風雲¶魚鱗輻
<pb:KR4e0215_WYG_002-28a>
輳有莫知其所以然者盖才無世而不生亦¶無世而不
用乘其時遭其㑹而後為竒耳夫浙古㑹¶稽鄣郡當天
下十五之一耳而士如此其盛也合天<md:KR4e0215_SBCK_002-24a>¶下同是日而十
五舉者皆如此其盛也合是十五舉¶以貢於天子之庭
所謂萬邦黎獻共惟帝臣惟帝¶時舉於乎休哉敬因春
秋正始之義為聖天子得¶賢之頌云¶
　　太僕寺誌序(代/)¶
嘉靖十七年戊戌臣某為禮科給事中㳟遇冊天尊¶祖
<pb:KR4e0215_WYG_002-28b>
大慶昧死奏言先帝請赦還大禮大獄諸放廢¶臣及黜
逺邪佞諸事先帝方以孝治天下惡前議¶禮者且謂道
士祖宗郊廟用之以臣言不讐謫徙¶之邊迨至未年詔
吏部召臣還㑹龍馭上賔聖天<md:KR4e0215_SBCK_002-24b>¶子即位臣起為南京通
政司叅議陞順天府丞尋陞¶大理寺少卿又進太僕寺
卿臣既拜恩視事欲正官¶常定卿丞職分條民之利病
又以寺無掌故疏陳數¶十事上輒報可是嵗自河北逾
大江之南民遭水¶沴臣稍以便冝寛其誅見馬遺財足
<pb:KR4e0215_WYG_002-29a>
民無失職臣省¶中無事獲與二三僚佐發故蔵篇籍少
有存者力為¶搜訪僅成草創蹈襲吏牘雅俗猥併非所
以成一家¶言存故事而已臣嘗讀尚書觀周武王偃武
修文華¶山之陽馬牧遍野倒載干戈苞以虎皮示天下
不復¶用兵也老子曰天下有道却走馬以糞臣竊惟陛<md:KR4e0215_SBCK_002-25a>¶下嗣萬年無疆之厯運際中興二三年来嶺海陸梁¶妖
氛曠息薄伐獫狁至于太原陛下盛徳大福非¶臣下之
所及臣又讀尚書穆王命伯冏為大正正于¶羣僕侍御
<pb:KR4e0215_WYG_002-29b>
之臣懋乃后徳交修不逮慎簡乃僚無以¶巧言令色便
僻側媚其惟吉士又曰僕臣正厥后克¶正僕臣諛厥后
自聖臣三復斯言自念夙興夜寐兢¶兢于有司之事無
以翊聖徳于萬一有負陛下之¶寵禄臣不勝大懼¶
　　西王母圗序¶
新安鮑良珊客于吴将歸壽其母作西王母之圗而<md:KR4e0215_SBCK_002-25b>¶謁
予問瑶池之事予觀山海經汲冡竹書穆天子傳¶稱西
王母之事信竒矣秦始皇東逰海上禮祀名山¶大川及
<pb:KR4e0215_WYG_002-30a>
八神求蓬莱方丈瀛洲三神山傳其物禽獸¶盡白而黄
金銀為宫闕然終身不得止但望之如雲¶而已漢武帝
諸方士言神仙若将可得欣然庶㡬遇¶之穆王身極西
土至崑崙之丘以觀春山之瑶乃秦¶皇漢武之所不能
得者冝其樂之忘歸造父何用盗¶驪驊騮騄耳之駟馳
歸以求區區之徐偃王穆王豈¶非所謂耄耶列子曰穆
王觴瑶池乃觀日之所入一¶日行萬里王乃歎曰嗚呼
予一人不足于徳而諧于<md:KR4e0215_SBCK_002-26a>¶樂後世其追數吾過乎穆王
<pb:KR4e0215_WYG_002-30b>
盖有悔心矣然又曰穆¶王㡬神人哉能窮當世之樂猶
百年乃殂後世以為¶登遐焉傳云天子西征宿于黄鼠
之山至于西王母¶之邦執圭璧好獻錦組西王母再拜
受之觴瑶池之¶上遂驅升于弇山乃紀丌跡于石而樹
之槐睂曰西¶王母之山山海經曰玉山西王母山也在
流沙之西¶而博望矦使大夏窮河源不覩所謂崑崙者
此殆如¶武陵桃源近在人世而迷者也武帝内傳云帝
齋承¶華殿中有青鳥從東方来集殿前上問東方朔朔
<pb:KR4e0215_WYG_002-31a>
曰¶此西王母欲来也頃之西王母乘紫雲輦駕五色龍<md:KR4e0215_SBCK_002-26b>¶上殿自設精饌以柈盛桃帝食之甘美夫武帝見西¶王
母于甘泉栢梁蜚簾桂館間視穆王之車輙馬跡¶周行
天下不又逸耶豈公孫卿所謂事如迂誕積以¶嵗年乃
可致耶然史云候伺神人入海求蓬莱終無¶有騐則又
何也史又云時去時来其風肅然豈神靈¶怪異有無之
間固難言也荘生有言夫道在太極之¶先而不為髙在
六極之下而不為深先天地生而不¶為久長于上古而
<pb:KR4e0215_WYG_002-31b>
不為老西王母得之坐乎少廣莫¶知其始莫知其終子
其歸而求之西王母其在子之¶黄山之間耶今天子治
明庭修黄帝之道西王母<md:KR4e0215_SBCK_002-27a>¶方遍現中土人人見之穆滿
秦漢之事其不足道矣¶(此文從常熟刻本崑山刻另是/一篇乃為王元美兄¶弟作者中)
(間同而始末異有云余甞序西王母其說如此即謂此/文也又云時人未能喻其㫖盖嘉靖間陶邵諸方士並)
(進上頗惑于神仙故太僕府君借題立論觀者忽之故/云未喻其㫖也末引法¶華經云妙光法師豈異人哉我)
(身是也又云我見燈明佛本¶光瑞如此豈必求佛與西/王母于崑崙之山生天之¶䖏哉按儒者之文忌用佛書)
(故從常熟本/曽孫荘識)
<pb:KR4e0215_WYG_002-32a>
　　陟臺圖詠序¶
南陽宋侯繇進士出宰崑山自以少服其考衡州君¶及
母夫人之訓不及見其顯榮負終天之憾有感于¶陟岵
之詩扁其居曰陟臺三年政成被召門人陳九¶徳為陟
臺圗詠一巻江以南諸山凡侯足跡之所至<md:KR4e0215_SBCK_002-27b>¶悉為寄其
登陟之意夫陟岵孝子行役而念其親也¶方其上下岡
屺徘徊瞻&KR0613;廹切之情可想然采薇之¶詩曰今我来思
雨雪霏霏是一嵗而歸也東山之詩¶曰自我不見於今
<pb:KR4e0215_WYG_002-32b>
三年是三年而歸也盖孝子之役¶有時而歸其陟有時
而止矣今侯之歸有時而其父¶母之歸者無時無時而
歸無時而不陟也奚獨于江¶之南哉九徳盖道其所見
云爾昔者三代之世有民¶社之寄必取夫孝友令徳之
人以能慈祥豈弟不肯¶虐用其民而務生全之是以其
政不嚴而化其效可¶以興禮樂繇出之有其本也侯宰
劇縣能以簡靖為<md:KR4e0215_SBCK_002-28a>¶治事事求便于民吴中吏民稱之不
容口人謂侯之¶才力度越於人而不知其本不外于此
<pb:KR4e0215_WYG_002-33a>
巻中多郡中¶名士繪畫之工比興之美極一時之盛昔
人廢蓼莪¶之篇九徳著陟臺之事其於尊師重誼推廣
孝思于¶無窮一也予故序之且以示崑之吏民使知侯
所以¶為政之本如此云¶
　　綵衣春讌圗序¶
吴粤于三代不在五服之内春秋于吴猶夷之最後¶秦
取楚吳始内屬及畧取陸梁皆以為郡縣然一日¶有事
杜横浦陽山湟谿之闗即與中國隔絶及漢兵<md:KR4e0215_SBCK_002-28b>¶下滙離
<pb:KR4e0215_WYG_002-33b>
牂牁之水然後五嶺以南遂為天子之邦至¶今千有餘
嵗㑹稽南海其文物常勝于河雒齊魯古¶稱冀為中州
盖天地之氣有所鍾即為中州則知今¶吳粤之盛不可
泥古而論也余數見番禺之士往往¶秀頴古所謂中州
不能過一日胥㑹京師甞竊歎四¶方萬里之外弹冠結
綬于朝國家威靈軼于三代矣¶南海鄭祖欽昊與余同
榜進士同試吏大司空其貌¶冲然有徳君子也自始興
張文獻公余襄公皆嶺海¶之産至今朝丘文荘公相繼
<pb:KR4e0215_WYG_002-34a>
屹然為名臣吾于同榜¶中嘗私目之庶㡬有復紹前哲
而起者盖于祖欽望<md:KR4e0215_SBCK_002-29a>¶之一日祖欽道其尊君養新翁居
家樂志有書史之¶娱有山海之觀有荔枝洲花塢昌華
芳春園林之勝¶因慨然起萬里衡陽之感又自計明年
當得州縣便¶道歸可以過家上夀也余又歎當周之盛
時士有驅¶馳王事不得見其父母如陟岵之詩者矣今
番禺去¶亰師萬里祖欽一旦思其親可以計日而還則
士之¶生于今時者又何幸也㑹有為祖欽繪綵衣春讌
<pb:KR4e0215_WYG_002-34b>
圗¶者因為序之云¶
　　綸寵延光圗序¶
灔湖金先生以進士出宰華容已而自鄭入為太僕<md:KR4e0215_SBCK_002-29b>¶丞
稍遷繕部員外郎先生恂恂儒雅所至官不求為¶聲而
人自以不可及嘉靖四十四年余舉進士亰師¶始識先
生于太僕又明年為隆慶二年余自吴興入¶覲還見先
生于清源之官署先是其先大夫以天¶子新即位施恩
近臣得贈太僕如其子之官而太夫¶人封為安人先生
<pb:KR4e0215_WYG_002-35a>
喜不自勝因頗道其家世之詳俾¶予序之以為子孫之
榮余俛黙不敢答盖自以天¶子加恩臣下而近侍獨沾
恩澤州縣之官顧不得與¶焉人子為親之心有足傷者
㑹是年建儲詔下先大¶夫又再贈為繕部亦如先生之
官而太夫人為宜人<md:KR4e0215_SBCK_002-30a>¶則雖以余之仕宦不遂而亦被曠
蕩之恩因念先生¶所以見屬者欲為序之適有邢州之
役于是復見先¶生于清源出其所為綸寵延光圗者士
大夫歌而咏¶之且成鉅袠矣先生在太僕為京朝官于
<pb:KR4e0215_WYG_002-35b>
例得贈封¶為易然為亰朝官者常以不待滿遷去或不
得封而¶先生之始受勅命也以登極詔不二年而受誥
命也¶以建儲詔故先大夫與太夫人二年中再受贈封
云¶於是先生之喜倍于前余遂敢為之序者盖以向隅¶
之人亦與于滿堂之笑是以樂為先生道之先生廬¶江
之六人咎繇之後封國於此然有咎繇冡在焉意<md:KR4e0215_SBCK_002-30b>¶必其
始所生之地故其後以封自唐虞以來上下數¶千年豈
無異人生其間而不著英王輔漢摧楚而不¶終自後寥
<pb:KR4e0215_WYG_002-36a>
寥矣今先生崛起始知六之有人而先大¶夫之潜徳亦
因之有聞于世他日垂名竹帛又不但¶為今之圗而已也¶
　　王梅芳時義序¶
余與東莱王梅芳相知二十年乙丑之嵗同舉進士¶見
之於内庭執手道生平甚懽雖京師塵囂中時¶時過從
坐語不覺移晷梅芳論人之命運窮逹蚤晚¶皆有定數
惟其所以自立者不可以少有所失其語<md:KR4e0215_SBCK_002-31a>¶亦人之所能
道而言之獨有㫖他人言之不能如梅¶芳也以是益信
<pb:KR4e0215_WYG_002-36b>
其為君子間出其所為時義若干首¶見示梅芳初發觧
山東為第一人及試南宫即此文¶也乃數詘有司至是
方舉進士梅芳之文則一而已¶矣而其命運之窮逹早
晩所謂定數者信然夫人之¶所遇非可前知特以其至
此若有定然而謂之數云¶爾曰數則有可推夫其不可
知則適然而已雖梅芳¶之云數又未有以盡之梅芳試
政天曹而予為令鄣¶東方受命過鄊郡而江陵周相聖
時在長洲亦同年¶相好将梓梅芳之文以傳余固知梅
<pb:KR4e0215_WYG_002-37a>
芳之深者因為<md:KR4e0215_SBCK_002-31b>¶序之¶
　　水利書序¶
夏書曰淮海惟揚州彭蠡既瀦陽鳥攸居三江既入¶震
澤底定周禮東南曰揚州其山鎮曰㑹稽其澤藪¶曰具
區其川三江其浸五湖世言震澤具區今太湖¶也五湖
在太湖之間而吴淞江為三江之一其說如¶此然不可
不攷也漢司馬遷作河渠書班固志溝洫¶於東南之水
畧矣自唐而後漕輓仰給天下絰費所¶出宜有經營疏
<pb:KR4e0215_WYG_002-37b>
鑿利害之論前史軼之宋元以来始¶有言水事者然多
命官遣吏苟且集事奏復之文濫<md:KR4e0215_SBCK_002-32a>¶引塗説非較然之見
今取其顓學二三家著于篇¶
　　尚書别觧序¶
嘉靖辛卯余自南都下第歸閉門掃軌朋舊少過家¶無
閒室晝居于内日抱小女兒以嬉兒欲睡或乳于¶母即
讀尚書兒亦愛弄書見書輙以指循行口作聲¶若甚觧
者故余讀常不廢時有所見用著于録意到¶即筆不得
<pb:KR4e0215_WYG_002-38a>
留昔人所謂兎起鶻落時也無暇為文章¶留之箱筥以
備温故章分句析有古之諸家在不敢¶以比擬號曰别
觧余甞謂觀書若畫工之有畫耳目¶口鼻大小肥瘠無
不似者而人見之不以為似也其<md:KR4e0215_SBCK_002-32b>¶必有得其形而不得
其神者矣余之讀書也不敢謂¶得其神乃有意于以神
求之云¶
　　都水稿序¶
余在都水散堂後即還寓舍稍欲閉門讀書顧人事¶往
<pb:KR4e0215_WYG_002-38b>
還不暇甞恐遂至汩沒㑹得長興令忻然有山水¶之思
臨行檢所為文稿以塵坌叢沓之中率爾酬應¶多有可
醜顧又有不忍棄者先是宫傅司空公命曽¶郎中取去
一巻今輯為四巻其為人持去不存者尚¶多名之曰都
水稿以識一時所從事云¶
　　㑹文序<md:KR4e0215_SBCK_002-33a>¶經義百篇予與諸友辛卯應試時㑹作也以今觀之¶純
駁不一然塲屋取舍又不在是也後四年偶見于¶文叔
<pb:KR4e0215_WYG_002-39a>
之舘有足以發予之慨歎者時之論文率以遇¶不遇加
銖兩焉每得一篇先問其名乃徐而讀之呫¶呫然曰有
司信不誣耶其得固然耶其失者誠有以¶取之耶雖辯
者不能詰也若斯㑹之編諸友之文在¶焉有中第者有
為顯官者有為諸生者有甚不肖如¶予者而不為區别
名字觀者于是可以平心矣項脊¶生書¶
　　羣居課試録序<md:KR4e0215_SBCK_002-33b>¶乙未之嵗余讀書于陳氏之圃圃中花木交茂開門¶見
<pb:KR4e0215_WYG_002-39b>
山去㕓市僅百歩超然有物外之趣從余遊者十¶餘人
陳氏之子壻在焉悉年少英傑可畏人也每環¶坐聴講
春風動幃二鶴交舞于庭童冠濟濟魯城沂¶水之樂得
之几席之間矣諸生間以誦讀之暇執筆¶請試求如主
司較藝之法余謂考較非古也昔人所¶謂起争端者也
雖然吾觀諸子之貌恂恂然務以相¶下其必不至于色
喜而怨勝已也於是定為旬試法¶試畢録其言之雅馴
者盖勸勉之意寓于其間且以¶稽其前後消長之不一
<pb:KR4e0215_WYG_002-40a>
廣諸君相師相友之風云耳<md:KR4e0215_SBCK_002-34a>¶間有雄才陵轢而不束于
格亦予録之所不棄也¶
　　夏懷竹字說序(増入/)¶
生而無名君子以為狄道有名有字矣又有號者俗¶之
靡也號至近世始盛山溪水石遍于閭巷然使其¶無誇
詡之心有警勉之意亦非君子之所鄙夏煥章¶甫之號
懐竹也吾有取焉先太常墨跡妙天下尤工¶于竹章甫
允懐于兹托之以自見可謂知本矣予既¶為說以勉之
<pb:KR4e0215_WYG_002-40b>
而沒其美非所以盡勸掖之道因復以¶予所以知章甫
者冠于篇曰吾邑宦家子弟皆知自¶貴重喜為容在稠
人中不問可知章甫為人滑稽與<md:KR4e0215_SBCK_002-34b>¶伶人伍衣裳偏倚歩
履邪施忽去忽来見者咸輕之¶章甫于予祖母為從孫
于予室人為姑舅之子内外¶皆兄弟室人歸寧時疾殆
東還入帷轎中倉卒不可¶測章甫親為扶轎徐徐行面
無人色予先驅囘顧為¶之隕涕章甫又棄其家留予視
湯藥終夜不寐者二¶旬室人既沒匍匐營喪事者踰月
<pb:KR4e0215_WYG_002-41a>
予畸窮困頓為世¶所棄死喪之威㷀㷀無倚青燈孤影
獨章甫疑語其¶旁章甫篤于義如此人固不易知也昔
太史公自以¶身不得志于古豪人俠士周人之急觧人
之難未甞¶不發憤慨慕而極言之况予親得之章甫此
烏得而<md:KR4e0215_SBCK_002-35a>¶無言也¶
　
　
　
<pb:KR4e0215_WYG_002-41b>
　
　
　
　
　
　
　
　震川集巻二

<pb:KR4e0215_WYG_003-1a>
欽定四庫全書
　<md:KR4e0215_SBCK_002-1a>¶震川集巻<md:KR4e0215_SBCK_002-36a>¶三¶
　　¶　　¶　　¶　　¶　　¶　　明¶　歸有光　撰
